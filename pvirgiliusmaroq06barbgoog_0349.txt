lucrosa c. carano. ’333

et artifex, Virgilium tamen ab animi candore et probitate
praecipue laudat, neque eum poetarum principem, sed virum
optimum dicit. -

Magna apud Augustum gratia ad id usus est, ut plurimis
benefaceret, noceret nemini : bona cuj usdam exsulantis, offe-
rente Augusto, recusavit. Parentibus quotannis aurum ad
abundantem victum mittebat, quos jam grandis amisit, ex
quibus patrem oculis captum, et duos fratres germanos, Silo-
nem impuberem, et Flaccum jam adultum.

Defuisset aliquid Virgilio in illo concentu laudis, nisi ob·
trectatores obmurmurassent : sed neque olim dum viveret, ne-
que etiam nunc quum, scriptis suis vivat spiretque semper,
defuere unquam insulsi censores et iratis Musis geniti: et ejus
quidem aequales', Carbilius Pictor librum, cui titulus AEneido·
mastix, ediderat3 Herennius Virgilii vitia contraxerat3 Q. Oc·
tarius Avitus et Petilius Faustinus ejusdem furta, quos ille sic
ulcisci solebat, ut sileret, neque eorum fremitu a studiis suis
avocari se pateretur. Asconius Pedianus libro, quem contra
Virgilii obtrectatores scripsit, id ei potissimum objectum
fuisse dicit, quod nec recte historiam contexuisset, et plera·
que desumsisset ex Homero, illum vero hoc criminis sic de·
fendere solitum, cur non et illi eadem quoque furta teuta·
reut; sed intellecturos facilius esse Herculi clavam, quam
Homero versum surripere.

Verum ut tantum poetam paucialiquot malevoli carioso
dente arroserunt, ita eum ut latinae poeseos principem ac
paene Deum coluit maxima pa'rs posteritatis. Virgilii imaginem
venerabatur Silius, ejusque natalem religiosius quam suurn
celebrabat, Neapoli maxime, ubi monumentum ejus adire, ut
templum, solebat. Virgilium, Platonem poetarum vocabat
imperator Alexander Severus, ejusque effigiem, ut et Cicero·
nis, in Larario babebat, quam divino ritu coleret. Sed potius
quid ipse Virgilius canat, quam quid alii de eo judicent au·
diamus, quum ea sit, ut Macrobii verbis utar, tanti poetar
gloria, ut nullius laudibus crescat, nullius vituperatione mr-
nuatur.

FllllS VITAE VlllGlLll.

 

